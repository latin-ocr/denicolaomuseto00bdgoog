saepius rogaverunt, et nos nunc, eorum mandata secuti, te ite-
rum rogamus, coram omnibus, ut pacto stes', uti inter te et eos
convenerat. Cui si steteris, omnia recte se habebunt; sin ali-
ter, scias eos in posterum te nec pro domino, nec pro amico
habituros. Quod diximus, audivisti3 consilium autem, uti pla-
cebit, capies. »

Nonne Cononis legatio, tam ferociter peracta, memoriam
redintegrat epicorum poematum, in quibus, ut Cono impera-
torem, sic et Wenilo Marsilium et Guido Burgundiensis
Balantem, africanum regem, provocant?

11.

Erg0‚ cum talem se virum in rebus gestis praestiterit, inspi-
ciamus nunc qualem de se ipso in versibus imaginem reddi-
derit, utrum poetica vis ejus singulari hominis indoli par sit
et consentanea, an nulla propria et peculiaris ejus effigies in
carminibus emineat. Fatendum enim : si vir animi minime
vulgaris nihil aliud quam vulgares cantiones cecinisse nobis
videbitur, neque affectus expressisse nisi communes omnium
et obsoletos, concedam universos medii aevi lyricos, fatali
quadam fortuna, pertrita vulgaribus verbis carmina compo-
suisse.

Equidem, si quis in hanc aut illam Cononis cantionem
incidat, vereor ne primo adspectu paulo iniquiorem de poeta
nostro sententiam ferat. Et revera demiramur eum amori sane
insulse indulgere : credas non virum castris militiaeque assue-
tum, sed unum e multis amasiunculum de amore suo queri,
quin et mortem, utpote gaudium allaturam, votis arcessit (Ι) :

Ke tant desir se merite
lle cheste mors me delire„

 

