CAPUT QUARTUM

POETAM NOSTRUM COMMUNES ISTOS Locos NON SERVILITER
RETULISSE, SED PECULIARIBUS VENUSTISQUE INGENII DOTIBUS
EMINUISSE.

I

Longe abest, fateor, ut, quidquid Musetus composuit,
novum atque ei peculiare sit. Non poterat enim non aera cir-
cumfusum spiritu ducere, neque eadem, quae aequales,
imbibisse, insitaque in animo habere. Imo, cum versus, victus
quaerendi causa, faceret, danda ei opera erat ut ad plurium
exempla sese componeret ac vulgi studia foveret ε quod qui·
dem, ut scientiae, ita arti iniquum est. Carmina igitur ex nota
formula scripsit, ne a more dissentiret. Scilicet ea quae de
Arte amandi vulgata erant praecepta decantavit, ita ut, si quis
velit versus ejus singulos adnotationibus illustrare, is fere
omnia quae supra animadvertimus argumenta, recenseat.
Assuevit, ut alii aequales poetae, de moris amori suo oppositis
et de amicae inhumanitate queri; sensit, ut alii, sibi renovari
vere novo ac miserabili lusciniae cantu dolores3 poetice, ·
invectus est, ut alii, in eos qui perfidis adhortationibus spem
amantium frustrari solent1 3 ut alii, professus est se non poeni-
tendo amare ², sed libenter et constanter, et se dolorem suum,
utpote necessarium necnon gratum, fovere ε

1. La gent haic... les selons, mesdisans losengiers... » ¹
2. c Toz iors en pardon servirai... sana repentir. »

 

