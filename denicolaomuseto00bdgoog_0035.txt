castellanus Atrebatensis, quanquam toti ex Prouincialibus
pendent, fortasse ne suspicantur quidem lyricos poetas in
Provincia unquam exstitisse. Ex Aquitanis manant, Aqui·
tanos furantur, nec ullius unquam Aquitaniae poetae ver·
sus, imo nomen plerique audivere. Discipuli sunt, sed nescii
suorum magistrorum discipuli. Si Francorum lyricam
poesim minimi facis, utpote adventiciam, et quia ab Aqui-
tania primum defluxit, pari ratione de Arturio et Gal·
wino poemata praetermittes, quae a Britannia originem duxe-
runt 3 quin etiam, epica nostra de Troiae excidio vel de Alexan·
dro Magno poemata negliges, quae ex aliena regione, scilicet
ex Byzantio, invecta sunt. Quem autem pari modo nostratum
poetarum fundum non diripies, non exspoliabis? Quae
intacta et incolumis evadet propria medii aevi poeseos pro-
vincia? An ullum exstat Pleiados nostrae placitum quod vel
apud Pindarum, vel apud Horatium, vel apud Petrarcam non
reperias? Idcircone Ronsardi carmina utpote ex graecis roma·
nisque libris expilata leviter curabis? - Fateor equidem ε
nisi floruissent in Provincia poetae, nec gallici, nec germanici
medio aevo lyrici vitam auspicati fuissent. At, pari ratione,
fac Petrarcam non exstitisse : necloachimus Bellaius exstitisset,
nec Ronsardus. Quanquam Theobaldus Campaniae comes et
Gualterius von dar Vogelweida in verba Bernardi dt Ventadour et
Bertrandi dc Bora, ut discipulos decet, juravere, germani
tamen hominis, non provincialis Gualterius, gallici, non
provincialis hominis vultum refert Theobaldus.

Ergo, jure et legitime licet themata quae apud gallicos poe·
tas reperiuntur expromere, perinde ac si ex gallico semine
in gallica terra germinassent. Quae themata non potes
ante omnia non contueri, sive Nicolaum Musetum, sive
quemvis alium ejusdem aetatis poetam aestimandum tibi
proposueris.

 

