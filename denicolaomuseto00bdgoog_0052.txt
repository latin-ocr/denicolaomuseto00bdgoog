Primi enim nostrates lyrici nos artem compositionis edo-
cuere. Sive epica poemata, sive illas de Arthurio rege narra-
tiones respexeris, fluit errabundus et aequabilis tractus oratio-
nis: quippe, sententiae, nulli certo versuum numero adstric· ¹
tae, quasi dilutae, libere vagantur et longius circumducuntur.
Apud lyricos autem, fixo exiguoque stropharum numero in
arctum coactae, strictis metricae artis angustiis compressae,
quasi densantur, apte ordinantur, ita ut variae carminis partes
in unum coeant.

Quinetiam, primi inter omnes lyrici nostri in eloquendi
arte versati sunt, admodum raro a ceteris medii aevi poetis
tractata. Primi versus composuere quorum metrica ratio non
merum memoriae adminiculum esse videatur, sed pet se valeat.
Scilicet, rhythmi et modorum difficultate coerciti, primi sense-
runt multi laboris esse stylum, primi dicere presse et adstricte
tentaverunt, verbis delectum adhibuerunt et animadverterunt
vocabuhs faciem non omnibus unam esse, utpote quae non
pariter pulchra sint, nec pariter splendida, ingentia, sonora.

Inde apud lyricos industria illa verborum, inde sedulitas in
recte scribendo consumpta, mira quidem si epicorum poema·
tum auctores, ferreos illos poetas, respexeris. Jam callent
lyrici operibus colores ducere, sive bellas similitudines con-
dunt, sive primis lineis dominae effigiem designant, « flaven-
tem comam,... et labra aemula rosis... et genarum candore
mixtum ruborem... et frontem glacie nitidiorem... et ocello-
rum aciem. s

Num praetermittere licet eas vernalis temporis picturas,
quibus, saepius quidem, non tamen adeo odiose, tot carmina
incipiunt? Solerter in recentissimo opere¹ suspicatus est
vir praestantissimus G. Paris lyricam medii aevi poesim e

1. Les arpinas de la podria lyrriyue au moyenssdyr, 'Journal dar Savants, 1892.

 

